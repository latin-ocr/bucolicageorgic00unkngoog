³8 Geonolcoaum

Nunc caput objectare fretis, nunc currere in undas,

Et studio incassum videas gestire lavandi3

Tum cornix plena pluviam vocat improba voce,

Et sola in sicca secum spatiatur arenti.

, N e nocturna quidem carpentes pensa puellas

N escivere hiemem, testa quum ardente viderent

Scintillare oleum et putres concrescere fungos.
Nec minus ex imbri soles et aperta serena

Prospicere‚ et certis poteris cognoscere signis:

’ Nam neque tum stellis acies obtusa videtur;

N ec fratris radiis obnoxia surgere Luna;

Tenuia nec lanae per coelum vellera ferri3

N on tepidum ad solem pennas in littore pandunt
Dilectae Thetidi alcyones; non ore solutos
Immundi meminere sues jactare maniplos: ⁴

At nebulae magis ima petunt,‘ campoque recumbunt3
Solis et occasum servans de culmine summo
Nequidquam seros exercet noctua cantus τ

Apparet liquido sublimis‘in aere Nisus, “

Et pro purpureo poenas dat Scylla capillo.;
Quacumque illa levem fugiens secat aethera penniS,
Ecce inimicus atrox magno stridore per auras

ι Insequitur Nisus3 qua se sert Nisus ad auras,

Illa levem fugiens raptim secat aethera pennis τ
Tum liquidas corvi presso ter gutture voces ι
Aut quater ingeminant3 et saepe cubilibus altis,
Nescio qua praeter solitum dulcedine laeti,

Inter se in soliis strepitant; juvat, imbribus actiS‚
Progeniem parvam dulcesque revisere nidos.

Haud equidemcredo quia sit divinitus, illis
Ingenium, aut rerum fato prudentia major:
Verum, ubi tempestas et coeli mobilis humor
Mutavere vias, et Jupiter uvidus austris
Denset erant quae rara modo, et quse densa relaxat,
Vertuntur species animorum‚·et pectora motus
Nunc alios, alios dum nubila ventus agebat,
Concipiunt: hinc ille avium concentus in agris,
Et laetae pecudes, et ovantes gutture corvi.

Si vero solem ad rapidum lunasque sequentes
Ordine respicieS, nunquam te crastina fallet ' ‘
Hora, neque insidiis noctis capiere serenae.

Luna revertentes quum primum colligit ignes,
Si nigrum obscuro comprenderit aera cornu,
Maximus agricolis pelagoque parabitur imber:

390

- 395

400

405

410

4'15

420

425

