m ’ &Nemus

Haud dubitanda refer: Corytum terrasque requirat 1⁷0
Ausonias. Dictaea negat tibi Jupiter arva.

Talibus attonitus visis ac voce deorum
(N ec sopor illud erat; sedcoram agnoscere vultus,
velatasque comaS, praesentiaque ora videbar:

Tum gelidus toto manabat corpore sudor), 175
Corripio e stratis corpuS, tendoque supinas

Ad coelum cum voce manuS, et munera libo

Intemerata focis. Perfecto laetus honore,

Anchisen facio certum, remque ordine, pando.

Agnovit prolem ambiguam geminosque parentes, 180
Seque novo veterum deceptum errore locorum. ’
Tum memorat: Nate, Iliacis exercite fatis„

Sola mihi tales casus Cassandra canebat.

Nunc repeto haec generi portendere debita nostro, .
Et saepe Hesperiam, saepe Itala regna, vocare. 185
Sed quis ad Hesperiae venturos littora Teucros

Crederet? aut quem tum vates Cassandra moveret?
Cedamus Phoebo, et moniti meliora sequamur.

Sic ait: et cuncti dicto paremus ovantes,

Hanc quoque deserimus sedem, aucisque relictis 190
Vela damus, vastumque cava tra currimus aequpr.

Postquam altum tenuere rates, nec jam amplius ullae
Apparent terrae, coelum undique, et undique pontus3
Tum mihi caeruleus supra caput adstitit imber,

Noctem hiememque serens3 et inhorruit unda tenebris. 195 .
Continuo venti volvunt mare, magnaque surgunt ·
AEquora : dispersi jactamur gurgite vasto.

Involvere diem nimbi, et nox humida coelum

Abstulit: ingeminant abruptis nubibus ignes.

Excutimur cursu‚.et caecis erramus in undis. 200
Ipse diem noctemque negat discernere coelo,

N ec meminisse viae media Palinurus in unda.

Tres adeo incertos caeca caligine soles

Erramus pelago, totidem sine sidere noctes.

Quarto terra die primum se attollere tandem 205
Visa, aperire procul montes, ac volvere sumum.

Vela cadunt3 remis insurgimus τ haud mora, nautae

Adnixi torquent spumas, et caerula verrunt.

Servatum ex undis Strophadum me littora primum
Accipiunt. Strophades Graio stant nomine dictae 210
Insulae Ionio in magno, quas dira Celaeno,

Harpyiaeque colunt alite, Phineia postquam
Clausa domus, mensasque metu liquere priores.

