LIBER vn.

, Passibus t ipse humili designat moenia fossa,
Moliturque locum3 primasque in littore sedes,
Castrorum in morem, pinnis atque aggere cingit·
Jamque iter emensi, turres ac tecta Latinorum
Ardua cernebant juveneS‚ muroque subibant. ’
‚ Ante urbem pueri et primaevo flore juventus
Exercentur equis, domitantque in pulvere currus,
Aut acres tendunt arcus, aut lenta lacertis
Spicula contorquent, cursuque ictuque lacessunt:
Quum praevectus equo longaevi regis ad aures
Nuntius ingentes ignota in veste reportat
Advenisse viros. Ille intra tecta vocari
Imperat, et solio medius consedit avito.
Tectum augustum, ingens, centum sublime columnis,
Urbe fuit summa, Laurentis regia Pici,
Horrendum silvis et relligione parentum.
Hic sceptra accipere, et primos attollere fasces,
Regibus omen erat3 hoc illis curia templum 3
Hae sacris sedes epulis; hic, ariete caeso,
Perpetuis soliti patres considere mensis.
Quin etiam veterum effigies ex ordine avorum
Antiqua e cedro, Italusque, paterque Sabinus
Vitisator, curvam servans sub imagine falcem,
Saturnusque senex, J anique bifrontis image,
Vestibulo adstabaut3 aliique ab origine reges
Martia qui ob patriam pugnando vulnera passi.
Multaque praeterea sacris in postibus arma3
Captivi pendent curruS, curvaeque secures,
Et cristae capitum, et portarum ingentia claustra,
Spiculaque, clypeique, ereptaque rostra carinis.
lpse Quirinali lituo parvaque sedebat
Succinctus trabea, laevaque ancile gerebat
Picus, equfim'domitor3 quem capta cupidine conjux
Aurea percussum virga, versumque veneniS,
Fecit avem Circe, sparsitque coloribus alas.
Tali intus templo divum, patriaque Latinus
Sede sedens, Teucros ad sese in tecta vocavit ;
Atque haec ingressis placido prior edidit ore:
Dicite, Dardanidae, neque enim nescimus et urbem
Et genus, auditique advertitis aequore cursum,
Quid petitis? quae causa rates, aut cujus egentes
Littus ad Ausonium tot per vada caerula vexit?
Sive errore viae, seu tempestatibus acti,
(Qualia multa mari nautae patiuntur in alto)

ias

160

“ 165

1 ’70

175 ι

180

185

190

195

200

