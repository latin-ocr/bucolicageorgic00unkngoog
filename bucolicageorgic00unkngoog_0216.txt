194 AENEmos ,

Fluminis intrastis ripaS, portuque sedetis1,

Ne fugite hospitium3 neve ignorate Latinos

Saturni gentem, haud vinclo nec legibus aequam,

Sponte sua, veterisque dei se more tenentem.

Atque equidem memini (fama est obscurior annis)

Auruncos ita ferre senes 3- his ortus ut agris

Dardanus Idaeas Phrygiae penetrarit ad urbes,

Threi‘ciamque Samum, quae nunc Samothracia. fertur.

Hinc illum Corythi Tyrrhena ab sede profectum

Aurea nunc solio stellantis regia coeli

Accipit, et numerum divorum altaribus addit.
Dixerat3 et dicta Ilioneus sic voce secutus ε

Rex, genus egregium Fauni, nec fluctibus actos

Atra subegit hiems vestris succedere terris3

Nec sidus regione viae littusve fefellit.

Consilio hanc omnes animisque volentibus urbem ·

Afferimur, pulsi regniS, quae maxima quondam

Extremo veniens sol adspiciebat Olympo.

Ab Jove principium generis3 Jove Dardana pubes

Gaudet avo: rex ipse, J ovis de gente suprema,

Troius AEneas tua nos ad limina misit.

Quanta per Idaeos saevis effusa Mycenis

Tempestas ierit campos, quibus actus uterque

Europae atque Asiae fatis concurrerit orbiS,

Audiit, et si quem tellus extrema refuso -

Submovet oceano, et siquem extenta plagarum

Quatuor in medio dirimit plaga solis iniqui.

Diluvio ex illo tot vasta per aequora vecti,

Dis sedem exiguam patriis, littusque rogamus

Innocuum, et cunctis undamque auramque patentem.

N on erimus regno indecores3 nec vestra feretur

Fama leviS, tantive abolescet gratia facti;

N ec Trojam Ausonios gremio excepisse pigebit.

Fata per AEneae jure, dextramque potentem,

Sive fide, seu quis bello est expertus et armis;

Multi nos populi, multae (ne temne quod ultro

Praeferimus manibus vittas ac verba precantia)

Et petiere sibi et voluere adjungere gentes.

Sed nos fata deiim vestras exquirere terras

Imperiis egere suiS. Hinc Dardanus ortus

Huc repetit3 ‘ussisque ingentibus urget Apollo

Tyrrhenum Tybrim et sontis vada sacra Numici.

Dat tibi praeterea fortunae. parva prioris

Munera, reliquias Troja ex ardente receptas.

205⁰

210

2'15

220

225

,230

235

240

