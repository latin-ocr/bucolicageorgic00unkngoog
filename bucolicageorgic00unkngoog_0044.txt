26 η BUCOLICORUM

tremas.
Sic tua Cyrneas fugiant examina taxos!
Sic cytiso pastoe distendant ubera vaccae!
Incipe, si quid habes· Et me fecere poetam
Pierides; sunt et mihi carmina3 me quoque dicunt
Vatem pastores: sed non ego credulus illis3
Nam neque adhuc Varo videor nec dicere Cinna
Digna, sed argutos inter strepere anser olores.

simius.
ld quidem ago; et tacitus, Lycida, mecum ipse voluto,
si valeam meminisse; neque-est ignobile carmen.
‘⁴ Huc ades3 o Galatea: quis est nam ludus in undis?
Hic ver purpureum3 varios hic flumina circum
Fundit humus flores; hic candida opulus antro
Imminet, et lentoe texunt umbracu a vites.-
Huc ades: insani feriant sine littora fluctus.’'

mornas.
Quid, quae te pura solum sub nocte canentem
Audieram? Numeros memini, si verba tenerem.

umms.

“ Daphni, quid antiquos signorum suspicis ortus?
Ecce Dionaei processit Caesaris astrum; ⁶ ·
Astrum, quo segetes gauderent frugibus, et quo
Duceret apricis in collibus uva colorem.
Insere, Daphni, piros: carpent tua poma nepotes.”

Omnia fert aetaS, animum quoque. Saepe ego longos
Cantando puerum memini me ‚condere soles:
-Nunc oblita mihi tot carmina3 vox qnoque Moerin
Jam fugit ipsa: lupi Moerin videre priores.
Sed tamen ista satis reseret tibi saepe Menalcas.

mornas.
Causando nostros in longum ducis amores.
Et nunc omne tibi stratum silet aequor, et omnes
(Adspice) ventosi ceciderunt murmuris aurae.
Hinc adeo media est nobis via·; namque sepulcrum
Incipit apparere Bianoris. Hic ubi densas
Agricolae stringunt frondes, hic, Moeri, canamus;
Hic haedos depone : tamen veniemus in urbem.
Aut, si nox pluviamne colligat aute veremur,
Cantantes licet usque (minus via laedat) eamus:
Cantantes ut eamus, ego hoc te fasce levabo.

40

45

50

55

60

