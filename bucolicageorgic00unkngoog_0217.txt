LIBER vll.

Hoc pater Anchises auro libabat ad aras:
Hoc Priami gestamen crat, quum jura vocatis
More daret populis3 sceptrumque, sacerque tiaras,
Iliadumque labor vestes·

Talibus Ilionei dictis, defixa Latinus
Obtutu tenet ora, soloque immobilis haeret,
intentos volvens oculos t nec purpura regem
Picta movet, nec sceptra movent Priameia tantum,
Quantum in connubio natae thalamoque moratur:
Et veteris Fauni volvit sub pectore sortem. ν
Hunc illum fatis externa ab sede profectum
Portendi generum, paribusque in regna vocari
Auspiciis 3 huic progeniem virtute futuram
Egregium, et toturn quae viribus occupet orbem.
Tandem laetus ait: Di nostra incepta secundent,

Auguriumque suum. Dabitur, Trojane, quod optas.

Munera nec sperno. N ou vobiS, rege Latine,
Divitis uber agri Trojaeve opulentia deerit.
Ipse modo AEneas (nostri si tanta cupido est,
Si jungi hospitio properat, sociusque vocari,)
Adveniat; vultus neve exhorrescat amicos.
Pars mihi pacis erit dextram tetigisse tyranni.
Vos contra regi mea nunc mandata referte.
Est mihi nata, viro gentis quam jungere nostrae,
Non patrio ex adyto sorteS, non plurima coelo
Monstra sinunt: generos externis affore ab oris,
Hoc „Latio restare canunt, qui sanguine nostrum
Nomen in astra serant. Hunc illum poscere fata
Et reor, et, si quid veri mens augurat, opto.
Haec effatus, equos numero pater eligit omni:
Stabant ter centum nitidi in praesepibus altis.
Omnibus extem lo Teucris jubet ordine duci
Instratos ostro ipedes pictisque tapetis·
Aurea pectoribus demissa monilia pendent:
Tecti auro, fulvum mandunt sub dentibus aurum.
Absenti AEneae currum geminosque jugales,
Semine ab aetherio, spirantes naribus ignem,
Illorum de gente patri quos Daedala Circe
Suppositti de matre nothos furata creavit.
Talibus AEneadae donis dictisque Latini
Sublimes in equis redeunt, pacemque reportant.
Ecce autem Inachiis sese referebat ab Argis
θωνα Jovis conjux, aurasque invecta tenebat; ,
Et laetum AEnean classemque ex aethere longo

245

250

25⁴<

260

2⁸³5

,ατο

