126 AENEIDOS

Si qua fides, animum si veris implet Apollo,
Unum illud tibi, nate dea, praeque omnibus unum,

Praedicam, et repetens iterumque iterumque monebo.

J unonis magnae primum prece numen adora3
Junoni cane vota libens, dominamque potentem
Supplicibus supera donis z sic denique victor
Trinacria fines Italos mittere relicta.
Huc ubi delatus Cumaeam accesseris urbem,
D1vinosque lacus, et Averna sonantia silvis ;
Insanam vatem adspicies, quae rupe sub ima'
Fata canit, foliisqw'notas et nomina mandat.
Quaecumque in foliis descripsit carmina virgo,
Digerit in numerum, atque antro seclusa relinquit t
Illa manent immota locis, neque ab ordine cedunt.
Verum eadem, verso tenuis quum cardine ventus
Impulit, et teneras turbavit janua frondes,
Nunquam deinde cavo volitantia prendere saxo,
N ec revocare situs, aut jungere earmina curat.
Inconsulti abeunt, sedemque odere sibyllae.
p Hic tibi ne qua morae fuerint dispendia tanti,
Quamvis increpitent socii, et vi cursus in altum
Vela vocet, possisque sinus implere secundos,
ι Quin adeas vatem, precibusque oracula poscas:
lpsa canat, vocemque volens atque ora resolvat.
Illa tibi Italiae populos, venturaque bella,
Et quo quemque modo fugiasque serasque laborem,
Expediet3 cursusque dabit venerata secundos.
Haec sunt quae nostrii liceat te voce moneri.
Vade age, et ingentem factis ser ad aethera Trojam.
Quae postquam vates sic ore effatus amico est,
Dona dehinc auro gravia, sectoque elephanto,
Imperat ad naves ferri, stipatque carinis
Ingens argentum, Dodonaeosque lebetas,
Loricam consertam hamis auroque trilicem,
Et conum insignis galeas, cristasque comantes,
Arma Neoptolemi. Sunt et sua dona parenti.
Addit equos, additque duces ε
Remigium supplet; socios simul instruit armis.
Interea classem velis aptare jubebat
Anchises, fieret vento mora ne qua ferenti.
Quem Phoebi interpres multo compellat honore:
conjugio, Anchisa, Veneris dignate superbo,
Cura deum, bis Pergameis erepte ruinis,
Ecce tibi Ausoniae tellus; hanc arripe velis.

435

445

450

Δ 455

460

465

470

475

