LIBER 1. ω

At, si virgineum suffuderit ore ruborem, 430
Ventus erit; vento semper rubet aurea Phoebe t
Sin ortu in quarto (namque is certissimus auctor)
Pura, uaeque obtusis per coelum cornibus ibit,
Totus et ille dies, et qui nascentur ab illo
Exactum ad mensem, pluvia ventisque carebunt, 435
Votaque servati solvent in littore nautas
Glauco et Panopeae et Inoo Melicertae.
Sol quoque, et exoriens, et quum se condet in undas,
Signa dabit: solem certissima signa sequuntur,
Et quae mane refert, et quae surgentibus astris. 440
Ille ubi nascentem maculis variaverit ortum
Conditus in nubem, medioque refugerit orbe,
Suspecti tibi sint imbres ε namque urget ab alto
Arboribusque satisque Notus pecorique sinister.
Aut ubi sub lucem densa inter nubila sese 445·
Diversi rumpent radii, aut ubi pallida surget
Tithoni croceum linquens Aurora cubile; ’
Heu ! male tum mites defendet pampinus uvas,
Tam multa in tectis crepitans salit horrida grando.
Hoc etiam, emenso quum jam decedet Olympo, 450.
Profuerit meminisse magis ; nam saepe videmus
Ipsius in vultu varios errare colores t
caeruleus pluviam denuntiat, igneus euros.
Sin maculis incipient rutilo immiscerier igni,
Omnia tunc pariter vento nimbisque videbis 455
Fervere: non illa quisquam me nocte per altum
- Ire, neque a terri moneat convellere funem.
At si, quum referetque diem, condetque relatum,
Lucidus orbis erit; frustra terrebere nimbis,
Et claro silvas cernes aquilone moveri. . 460
Denique, quid Vesper serus vehat, unde serenas
Ventus agat nubes, quid cogitet humidus Auster,
Sol tibi signa dabit. Solem quis dicere falsum
Audeat? ille etiam caecos instare tumultus
Saepe monet, fraudemque et operta tumescere bella. 405
lue etiam exstincto miseratus Caesare Romam,
Quum caput obscura nitidum ferrugine texit,
Impiaque aeternam timuerunt saecula noctem t
Tempore quanquam illo tellus quoque et aequora ponti, '¹
Obscoenique canes, importunaeque volucres, 4⁷0
Signa dabant. Quoties Cyclopum effervere in agros
Vidimus undantem ruptis fornacibus AEtnam‚
Flammarumque globos, liquefactaque volvere saxa!

