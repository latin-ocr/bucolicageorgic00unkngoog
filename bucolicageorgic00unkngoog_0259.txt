LIBER lx.

At Messapus, equum domitor, Neptunia proles,
Rescindit vallum, et scalas in moenia poscit.

Vos, o Calliope, precor, adspirate canenti,
Quas ibi tunc ferro strages, quae funera Turnus
Ediderit, quem quisque virum demiserit Orco;
Et mecum ingentes oras evolvite belli:

[Et meministis enim, divae, et memorare potestis-J

Turris erat vasto suspectu et pontibus altis,
Opportuna loc0, summis quam viribus omnes
Expugnare Itali, summaque evertere opum vi,
Certabant, Troes contra defendere saxis,

Perque cavas densi tela intorquere fenestras.
Princeps ardentem conjecit lampada Turnus,

Et flammam affixit lateri, quae plurima vento
Corripuit tabulas, et postibus haesit adesis.
Turbati trepidare intus, frustraque malorum

l Velle fugam: dum se glomerant, retroque residunt
In partem quae pestecaret, tum pondere turris
Procubuit subito, et coelum tonat omne fragore.
Semineces ad terram, immani mole secuti, ·
Confixique suis telis, et pectora duro

Transsossi ligno, veniunt. Vix unus Helenor,
Et Lycus, elapsi3 quorum primaevus Helenor,
Maeonio regi quem serva Licymnia furtim
Sustulerat, vetitisque ad Trojam miserat armis,

, Ense levis nudo, parmaque inglorius alba. ,
Isque ubi se Turni media inter millia vidit, '
Hinc acies atque hinc acies adstare Latinas;

Ut fera, uae densa venantum septa corona
Contra tela furit, seseque haud nescia morti
Injicit, et saltu supra venabula fertur;

Haud aliter ‘avenis medios moriturus in hostes
Irruit, et qu tela videt densissima tendit.

At pedibus longe melior Lycus, inter et hostes,
Inter et arma, fuga muros tenet, altaque certat
Prendere tecta manu, sociumque attingere dextras.
Quem Turnus, pariter cursu-teloque secutus,
Increpat his victor: Nostrasne evadere, demens,
Sperasti te posse manus? Simul arripit ipsum
Pendentem, et magni muri cum parte revellit:
Qualis ubi aut leporem aut candenti corpore cycnum
Sustulit alta petens pedibus Jovis armiger unc1s3
Quaesitum aut matri multis balatibus agnum
Martius a stabulis rapuit lupus. Undique clamor

525

555

560

565

