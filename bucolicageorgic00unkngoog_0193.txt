LIBER. VI. 1⁷1

Tu, ne cede malis3 sed contra audentior ito, 95
Qua tua te fortuna sinet. Via prima salutis,
Quod minime reris, Graiapandetur ab urbe.
Talibus ex adyto dietis Cumaea Sibylla
Horrendas canit ambages', antroque remugit, .
Obscuris vera involvens: ea fraena furenti 100
Concutit‚ et stimulos sub pectore vertitJApollo.
Ut primum cessit furor, et rabida ora quierunt,
Incipit AEneas heros ε N on ulla laborum,
O virg0, nova mi facies inopinave surgit:
Omnia praecepi, atque animo mecum ante peregi. 105
Unum oro t quando hic inferni janua regis ,
Dicitur, 'et tenebrosa palus Acheronte refuso,

· Ire ad conspectum cari genitoris et ora ’

Contingat, doceas iter, et sacra ostia pandas, ι

[llum ego per flammas et mille sequentia tela 110

Eripui his humeriS, medioque ex hoste recepi3

Ille, meum comitatus iter, maria omnia mecum,

Atque omnes pelagique minas coelique ferebat

invaliduS, vires ultra sortemque senectae. ⁴

Quin, ut te supplex peterem, et tua limina adirem, 115

Idem orans mandata dabat. Natique patrisque,

Alma, precor, miserere : potes namque omnia3 nec te

Nequidquam lucis Hecate praesecit AverniS.

Si potuit Manes arcessere conjugis OrpheUS, Α

Threicia fretus cithara fidibusque canoris3 120

Si fratrem Pollux alterna morte redemit,

Itque reditque viam toties: quid Thesea, magnum

Quid memorem Alciden? et mi genus ab Jove summo.
Talibus orabat dictis, arasque tenebat3

Quum sic orsa loqui vates ε Sate sanguine divfim, 125

Tros Anchisiada, facilis descensus Averno est3

Noctes atque'dies patet atri janua Ditis :

Sed revocare gradum, superasque evadere ad auras,

Hoc opus, hic labor est. Pauci, quos aequus amavit

Jupiter, aut ardens evexit ad aethera virtuS, 130

Dis geniti, potuere. Tenent media omnia silvae,

Cocytusque sinu labens circumvenit atro.

Quod si tantus amor menti, si tanta cupido est

Bis Stygios innare lacus, bis nigra videre

Tartara, et insano juvat indulgere labori, · 135

Accipe quae peragenda prius. Latet arbore opaca

Aureus et foliis et lento vimine ramus,

Junoni insemae dictus sacer: hunc tegit omnis

