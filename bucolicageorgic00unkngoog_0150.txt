132 AENEIDOS.

Ore, Arethusa, tuo Siculis confunditur undis.

J ussi numina magna loci veneramur-3 et inde
Exsupero praepingue solum stagnantis Helori.
Hinc altas cautes projectaque saxa Pachyni
Radimus; et satis nunquam concessa moveri
Apparet Camarina procul, campique Geloi, ”
Immanisque Gela, fluvii cognomine dicta.
Arduus inde Acragas ostentat maxima longe
Moenia, magnanimum quondam generator equorum.
Teque datis linquo ventis, palmosa Selinus;
Et vada dura lego saxis Lilybeia caeciS.

Hine Drepani me portus et illaetabilis ora
Accipit. H1c, pelagi tot tempestatibus actus,
Heu! genitorem, omnis curae casusque levamen,
Amitto Anchisen t hic me, pater optime, fessum
Deseris, heu ! tantis nequidquam erepte periclis!
N ec vates Helenus, quum multa horrenda moneret,
Hos mihi praedixit luctuS, non dira Celaeno.

Hic labor extremuS, longarum haec meta viarum.
Hinc me digressum vestris deus a pulit oris.

Sic pater AEneaS, intentis omni υς, unus
Fata renarrabat divum, cursusque docebat.
Conticuit tandem, factoque hic fine quievit.

 

 

AENEIDOS
LIBER QUARTUS.

Aa· regina, gravi jam dudum saucia cura,
Vulnus alit venis, et caeco carpitur igni.
Multa viri virtus animo, multusque recursat
Gentis honos t haerent infixi pectore vultu&

Verbaque3 nec placidam membris dat cura quietem.

Postera Phoebea lustrabat lampade terraS,
Humentemque Aurora polo dimoverat umbram 3
Quum sic unanimam alloquitur male sana sororem:

Anna soror, quae me suspensam insomnia terrent!
Quis novus hic nostris successit sedibus hospes!
Quem sese ore ferens! quam sorti pectore, et armis!
Credo equidem, nec vana fides, genus esse deorum.
Degeneres animos timor arguit. Heu ! quibus ille
J actatus satis! quae bella exhausta canebat ⁸

⁷00

¹⁷05

710

'⁷16

lo

