⁸78 GEORGICORUM

, Flevisse, et gelidis haec evolvisse sub antris,
Mulcentem tigres, et agentem carmine quercus.
Qualis populea moerens Philomela sub umbri ”“
Amissos queritur fastus, quos durus arator
Observans nido implumes detraxit3 at illa
Flet noctem, ramoque sedens miserabile carmen
‚Integrag et moestis late loca questibus implet.
Nulla Venus, non ulli animum flexere Hymenaei.
Solus Hyperboreas glacieS, Tanaimque nivalem,
Arvaque Rhipaeis nunquam viduata pruinis,
Lustrabat, raptam Eurydicen atque irrita Ditis

n Dona querens ι spretae Ciconum quo munere matres,
·= Inter sacra desim nocturnique orgia Bacchi,

Discerptum latos juvenem sparsere per agros.
Tum quoque marmorea caput a cervice revulsum
Gurgite quum medio portans OEagrius Hebrus
volveret, Eu dicen vox ipsa et frigida lingua,
Ah miseram urydicen! anima fugiente, vocabat:
Eurydicen toto referebant flumine ripas.
Haec Proteus: et se jactu dedit τε uor in altum3
Quaque dedit, spumantem undam su vortice torsit.
At non Cyrene ; namque ultro affata timentem:
Nate, licet tristes animo deponere curas.
Haec omnis morbi causa: hinc miserabile N ymphae,
Cum quibus illa choros lucis agitabat in altis,
Exitium misere apibus. Tu munera supplex
Tende petens pacem, et faciles venerare N apaeas:
Namque dabunt veniam votis, irasque remittent.
Sed modus orandi qui sit, prius ordine dicam.
Quatuor eximios praestanti corpore tauros,
Qui tibi nunc viridis depascunt'summa. Lycaei,
Delige, et intacta totidem cervice juvencas.
Quatuor his aras alta ad delubra dearum
Constitue, et sacrum jugulis demitte cruorem,
corporaque ipsa boum frondoso desere luco.
Post, ubi nona suos Aurora ostenderit ortus,
Inferias Orphei Lethoea papavera mittes,
Placatam Eurydicen vitula venerabere caesst,
Et nigram mactabis ovem, lucumque revises.
Haud mora, continu& matris praecepta facessit:
Ad delubra venit; monstratas excitat aras3
Quatuor eximios praestanti corpore tauros
Ducit, et intacta totidem cervice juvencas.
Post, ubi nona suos Aurora induxerat ortus,

51⁰

515

520

525

640

