 

212 AENEIDOS.

Accessi, et cupidus Phenei sub moenia duxi. 165
Ille mihi insignem pharetram Lyciasque sagittaS,

Disceden8‚ chlamydemque auro' dedit intertextam,
Frenaque bina meus quae nunc habet aurea Pallas.

Ergo et quam petitis juncta est mihi foedere dextra:

Et, lux quum primum terris se crastina reddet, 170
Auxilio loetos dimittam, opibusque juvabo.

Interea sacra haee, quando huc venistis amici,

Annua, quae differre nefas, celebrate faventes

Nobiscum, etjam nu‘nc sociorum assuescite mensis. ,

Haec ubi dicta,·dapes jubet et sublata reponi 175
Pocula, gramineoque viros locat ipse sedi113
Praecipuumque toro et villosi pelle leonis
Accipit AEnean, solioque invitat acerno.

Tum lecti juvenes certatim araeque sacerdos

Viscera tosta serunt taurorum, onerantque canistris 180
Dona laboratae Cereris, Bacchumque ministrant.

Vescitur AEneas, simul ct Trojana juventus, ⁸

Perpetui tergo bovis et lustralibus extis.

Postquam exemptasames, et amor compressus edendi,
Rex Evandrus ait : N on haec solemnia nobis, 185
Has'ex more dapes, hanc tanti numinis aram,

Vana superstitio veterumque ignara deorum

Imposuit: saevis, hospes Trojane‚ periclis

Servati facimus, meritosque novamus honores.

J am primum saxis suspensam hanc adspice rupem; 190
Disjectae procul ut moles, desertaque montis “

Stat domus, et scopuli ingentem traxere ruinam.

Hic spelunca fuit, vasto submota recessu,

Semihominis Caci facies quam dira tenebat,

Solis inaccessam radiis3 semperque recenti 195
Caede tepebat humus ; foribusque-affixa superbis

Ora virum tristi pendebant pallida taho,

Huic monstro Vulcanus erat pater τ illius atros

Ore vomens ignes», magna se mole ferebat. . ⁸
Attulit et nobis aliquando optantibus aetas 200
Auxilium adventumque dei ε nam maximus ultor,
Tergemini nece Geryonae liisque superbus, ·

Alcides aderat, taurosque h c victor agebat

Ingentes3 vallemque boves amnemque tenebant.

At furiis Caci mens effera, ne quid inausum 205
Aut intractatum scelerisve dolive fuisset,

Quatuor a stabulis praestanti corpore tauros

Avertit, totidem forma superante juvencas3

